### Korduma kippuvad küsimused

**Kas saan tulemusi tõlgendada kui karjääri-/kutsenõustamist?**

Ei! **See rakendus ei paku karjäärinõustamist**. Karjäärinõustamist saavad pakkuda ainult vastava väljaõppega spetsialistid. Kuid need tulemused võivad aidata teil ennast paremini tundma õppida. Ehkki saadud tulemused võivad iseloomustada teie tegelikke isiksuseomadusi, võivad need olla ka ebatäpsed. Soovitame teil oma tulemusi tõlgendada ainult ühe infokilluna enda kohta ja ainult siis, kui need sobivad teie unikaalse elu ja asjaolude konteksti.
Vajadusel saate oma tulemusi või karjääriküsimusi arutada Eesti Töötukassa karjäärinõustajatega. Töötukassa karjääriteenused on kõigile soovijatele tasuta. Täpsema info leiate: https://minukarjaar.ee/et/sisu/karjaariteenused

**Miks minu tulemused tunduvad imelikud?**

Sellel võib olla mitu põhjust.

- Psühholoogiline testimine pole kunagi täiesti täpne. Testimisprotsessis on vältimatud vead; näiteks küsimustikele vastates valime vahel vale vastusevariandi või lihtsalt ei tea, kuidas vastata. Seega võite testi uuesti tehes saada veidi erineva tulemus, kuigi enamik inimesi saab enamasti üsna sarnased kordustulemused. Kui te pole tulemustes päris kindel, soovitame testi uuesti teha, kasutades ülaltoodud linki. Soovitame tagasisidest otsida asju, mis kipuvad korduma. Tagasiside, mida korduvalt saate, on tõenäoliselt täpsem kui tagasiside, mida näete ainult korra.
- Psühholoogiline testimine pakub teistsuguse vaatenurga isiksuseomadustele kui eneserefleksiooni "paljas silm". Teie vastuseid võrreldakse tuhandete teiste inimeste vastustega ja seega ei sõltu teie tulemused mitte ainult sellest, kuidas teie end kirjeldasite, vaid ka sellest, kuidas paljud teised inimesed end kirjeldasid ja mida te ei saa täpselt ette teada. See pole testimise juures mitte puudus, vaid tugevus, sest võimaldab meil oma isiksusi tundma õppida ennast süstemaatiliselt teistega võrreldes.
- Psühholoogiline testimine võtab kokku teie isiksuse üldisemad mustrid ja ei olegi mõeldud iga detaili kirjeldamiseks. Üksikisikud on liiga keerulised, et neid saaks täielikult ühe testiga kirjeldada.

**Miks erinevad loetletud ametid neist, mis asuvad minu lähedal kaardil?**

See võib juhtuda seetõttu, et teie isiksuse sarnasust teiste inimestega saab hinnata erinevatel viisidel. Kui arvutatakse ametid, mille puhul on kõige rohkem (või kõige vähem) teiega sarnaseid töötajaid, võtab rakendus arvesse teie vastuste profiili kõigi antud vastuste lõikes. Kuid kaardil kuvatud tulemused põhinevad teie ja teiste vastuste "surumisel" kahemõõtmelisesse ruumi, mis paratamatult tähendab mõningate detailide kadu. Kui kaardi ja ametite loetelu vahel on olulisi lahknevusi, soovitame pigem tõlgendada ametite loetelu.

**Miks olen kaardil igast ametist kaugel?**

Iga punkt kaardil esindab paljude ühte ametit tegevate inimeste keskmisi isiksuseomaduste skoore. Kuid iga ametit võivad pidada väga erinevad inimesed ja nende keskmised skoorid "tasandavad" seda varieeruvust. Seetõttu on ametite keskmiste erinevused tavaliselt üsna väikesed ja ametid koonduvad kaardil ühte piirkonda, samas kui üksikute inimeste skoorid võivad kaardil paikned mistahes kohas üle kogu kaardi. Nii et paljude inimeste omadused ei pruugi olla sarnased ühelegi konkreetsele ametile. See on normaalne ja ei tähenda, et need inimesed ei sobiks ühegi ameti pidamiseks. Nende omadused sobivad kõige paremini ametitega, mis asuvad kaardil neile suhteliselt kõige lähemal.

**Mida tähendavad kaardil olevad punktid?**

Kui kasutate arvutit, liigutage hiir punkti kohale. Kui kasutate mobiiliseadet, vajutage tugevasti punktile ja selle silt peaks ilmuma ekraanile.

**Millistel andmetel põhinevad need tulemused?**

Tulemused põhinevad teie vastuste võrdlemisel Eesti Geenivaramu doonorite vastustega. See on üle 70 000 eesti täiskasvanut koondav valim, mis sisaldab teavet isiksuseomaduste ja ametite kohta. Uuringut on kirjeldatud siin: https://psycnet.apa.org/fulltext/2025-38154-001.html.

**Kas minu vanus ja sugu on olulised?**

Oma arvutustes oleme arvestanud teie soo ja vanusega. Täpsemalt oleme võrrelnud teie tulemusi teie soo ja vanuserühmaga (alla või üle 35 aasta). Kahjuks saame toetada ainult binaarset sugu, sest nii koguti võrdlusandmeid (sugu tuletati sünnihetkel määratud soost). Meil pole sobivaid võrdlusandmeid alla 18- ja üle 70-aastastele inimestele.

**Miks me küsisime just neid küsimusi?**

Valisime isiksuseomadusi kirjeldavad väited selliselt, et saaksime tõhusalt hinnata inimeste Suure Viisiku isiksuseomadusi. Just neid omadusi kasutab oma töös enamik isiksuseuurijaid, sealhulgas ametialaste erinevuste kirjeldamiseks. Küsisime ka mõningaid lisaküsimusi, mille vastuste osas kalduvad olema suurimad ametitevahelised erinevused. Seda kõike on põhjalikumalt selgitatud [siin](https://psycnet.apa.org/fulltext/2025-38154-001.html).

**Kas rakenduse lähtekood ja andmed on avatud?**

Jah. Lähtekood on saadaval [GitHubis](https://github.com/mottusemma/JobProfiler) ja täielikult anonüümsed andmed saavad olema avalikult saadaval [Open Science Frameworki](https://osf.io/mvzd4/) kaudu.

